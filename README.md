Bu projeyi C# dilinde nesne yönelimli programlama (OOP) prensiplerini öğrenmek ve uygulamak amacıyla geliştirdim. Konsol tabanlı bir fatura hesaplama sistemi oluşturarak hem teorik bilgimi pekiştirmek hem de gerçek dünya senaryolarına uyarlamak istedim.

Müşteri yapısını soyutladım ve TemelMusteri sınıfını abstract olarak tanımladım. Böylece BireyselMusteri ve KurumsalMusteri sınıflarını bu temel yapıdan türeterek her biri için farklı indirim hesaplama mantığı yazmam gerekti. Bu sayede override ve inheritance gibi OOP kavramlarını doğrudan uygulamış oldum.

Enum kullanarak ürün türlerini tanımladım. Bu hem kodun okunabilirliğini artırdı hem de sabit değerlerle çalışmayı daha güvenli hale getirdi.
